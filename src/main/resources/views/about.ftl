<div class="jumbotron jumbotron-fluid">
    <div class="container">
        <header>
            <h2>Om Odengymnasiet</h2>
        </header>
    </div>
</div>

<article>
    <div class="container">
        <header>
            <h5>ODENGYMNASIET GRUNDADES 2012 OCH ÄR EN DEL AV UTBILDNINGSFÖRETAGET <a href="//aprendereskolor.se" target="_blank" rel="noopener">APRENDERE SKOLOR</a>.</h5>
        </header>

        <p>Skolan ligger i Stockholm på Surbrunnsgatan 66, ett stenkast från Odenplan men kommer tills årsskiftet att flytta till Örnsberg, endast 15 minuter från T-centralen. Vi är en förhållandevis liten, familjär skola med drygt 200 elever och erbjuder <a href="/programs/samhallsvetenskap">Samhällsvetenskapsprogrammet</a>, <a href="/programs/teknik">Teknikprogrammet</a> och Hantverksprogrammet med inriktning <a href="/programs/frisor">frisör</a> eller <a href="/programs/stylist">stylist.</a></p>
        <p>Vi är en modern skola och använder oss till stor del av e-böcker och andra digitala hjälpmedel samt erbjuder våra elever en egen laptop under studietiden. Vi har ett aktivt Elevhälsovårdsteam samt SYV.</p>
        <p>På Luntmakargatan 15 ligger skolans egen salong där frisör- och stylisteleverna på Hantverksprogrammet tränar sig praktiskt. I Hantverksprogrammet ingår vårt ”högskolepaketet”, vilket är de kurser som ger grundläggande behörighet till universitet och högskola. Det går även att välja bort högskolepaketet och istället läsa 1-2 andra kurser.</p>
        <p>Följ oss gärna på Facebook för uppdateringar och bilder från skolan, <a href="//facebook.com/odengymnasiet" target="_blank" rel="noopener">Odengymnasiet på Facebook.</a></p>
        <br>

        <header>
            <h4>HUVUDMAN</h4>
        </header>

        <p>Odengymnasiet är en del av utbildningsföretaget <a href="//aprendereskolor.se" target="_blank" rel="noopener">Aprendere skolor</a>. Aprendere bedriver verksamhet inom grundskola, gymnasieskola, gymnasiesärskola och HVB-hem. Alla verksamheter inom gruppen delar vissa grundläggande värderingar som vi kallar för våra kärnvärden, de presenteras nedan.</p>

        <h5>MÅNGFALD</h5>
        <p>Kulturen inom Aprendere skolor är öppen och välkomnande. Vi tror att en mångfald bland både elever och medarbetare vad gäller kön, ålder, sexuell läggning, religion och etnicitet berikar och utvecklar oss både som människor och professionellt.</p>

        <h5>POTENTIAL</h5>
        <p>Vi strävar ständigt efter att se till våra elevers individuella behov och vi arbetar för att tillmötesgå dem. Vi vet att varje elev har en inneboende potential som är långt större än eleven själv tror och vi ser det som vårt uppdrag att mejsla fram denna potential.</p>

        <h5>FLEXIBILITET</h5>
        <p>Våra verksamheters relativa litenhet möjliggör en flexibilitet som inte finns på samma sätt i större organisationer. Vår storlek gör att beslutsprocesser är snabba, vilket i sin tur möjliggör ett ständigt pågående förbättringsarbete på enheterna. Om något inte fungerar på ett önskvärt sätt är sträckan från problemformulering till åtgärd kort.</p>

        <h5>GEMENSKAP</h5>
        <p>Vi ser på varandra som en stor familj. Både elever och medarbetare ska känna sig hemmastadda. Vi ser efter varandra och håller våra dörrar öppna för att uppmuntra till kommunikation och samtal. Vår strävan är alltid att ha en personlig relation med både våra elever och deras vårdnadshavare.</p>
    </div>
</article>
